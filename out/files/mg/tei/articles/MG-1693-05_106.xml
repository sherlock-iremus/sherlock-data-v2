<?xml version="1.0" encoding="UTF-8"?><div xmlns="http://www.tei-c.org/ns/1.0" type="article" xml:id="MG-1693-05_106" resp="wordpro"><head>Le Vin et l’Eau</head><bibl><title>Mercure galant</title>, mai 1693 [tome 6], p. 106-120.</bibl><p/><p>Vous avez toujours aimé les Vers de M<hi rend="sup">r</hi> de Vin, &amp; vous sçavez que lors qu’il veut representer quelque chose, il le peint fort bien. C’est ce qui m’oblige à vous envoyer ce nouvel Ouvrage de sa façon. Il est fait sur une These qui fut soûtenuë il y a quelques années dans l’Ecole de Medecine de Paris, en faveur de l’Eau contre le Vin.</p><quote><label>LE VIN ET L’EAU.</label><lg><l rend="i"> Le Vin fier de son vaste Empire,</l><l rend="i">Et de la belle humeur qu’en tous lieux il inspire,</l><l rend="i"> Le Vin qui de tous les chagrins</l><l rend="i"> Fait perdre la triste memoire,</l><l rend="i">Et qui dans un instant dompte les plus mutins ;</l><l rend="i"> Le Vin, dis-je, enflé de la gloire</l><l rend="i">Que s’acquit autrefois le Dieu * son Protecteur,</l><l rend="i">Insultoit l’Eau par tout en superbe Vainqueur.</l><l rend="i"> Elle en estoit si mal-traitée,</l><l rend="i">Qu’elle se vit contrainte à luy faire sentir</l><l rend="i">Ce que peuvent ses coups lors qu’elle est irritée.</l><l rend="i">De son repos pourtant elle eut peine à sortir,</l><l rend="i">Et comme sa fraîcheur benigne &amp; salutaire</l><l rend="i">Ne s’accommode pas des feux de la colere,</l><l rend="i">Contre cet Orgueilleux avant que d’éclater,</l><l rend="i">Sa douceur trouva bon de luy representer</l><l rend="i">Que de ce Dieu fameux elle éleva † l’enfance,</l><l rend="i"> Et qu’un peu de reconnoissance</l><l rend="i"> L’obligeoit à la mieux traiter ;</l><l rend="i">Qu’elle n’égaloit pas sa suprême puissance,</l><l rend="i"> Il est vray, mais qu’en recompense</l><l rend="i">La feconde Hippocrene excitoit une ardeur</l><l rend="i">Qui des plus froids esprits fondoit toute la glace ;</l><l rend="i">Que si chacun vantoit sa divine liqueur,</l><l rend="i">On se louoit aussi de celle du Parnasse,</l><l rend="i"> Et que Barrege avoit des Bains,</l><l rend="i">Qui pour beaucoup de maux utiles, souverains,</l><l rend="i">Offroient aux malheureux leur chaleur efficace.</l><l rend="i"> Cette espece d’égalité</l><l rend="i">Où par ce peu de mots elle sembloit prétendre,</l><l rend="i">Ne fit qu’aigrir du Vin l’orgueil &amp; la fierté.</l><l rend="i">Enfin voyant par là qu’elle devoit s’attendre</l><l rend="i">À toutes ses rigueurs, &amp; lasse d’en souffrir,</l><l rend="i"> Elle s’echauffe, &amp; plus émeuë,</l><l rend="i"> A sa colere suspenduë</l><l rend="i">Lasche toute la bride, &amp; commence à blanchir.</l><l rend="i">Que ne fit-elle point dans l’excés de sa rage ?</l><l rend="i">Elle confondit tout, elle franchit ses bords ;</l><l rend="i">Tout fut lors Vin pour elle, &amp; l’innocent rivage</l><l rend="i"> En sentit les premiers efforts.</l><l rend="i">À la voir s’élever jusqu’au plus haut des nuës,</l><l rend="i">Et courir en tous lieux à vagues épanduës,</l><l rend="i"> Qui n’eust pas dit, pour se vanger,</l><l rend="i"> Que trop sensible à cette injure,</l><l rend="i">Dans ses flots écumeux elle alloit submerger</l><l rend="i"> Avec luy toute la Nature.</l><l rend="i">Cependant elle a beau menacer &amp; grossir,</l><l rend="i">La Seine a beau s’enfler pour le faire perir,</l><l rend="i">Un seul Bateau de Vin souffre de sa colere ;</l><l rend="i">L’ancre rompt, il se perd au dessus de Paris,</l><l rend="i"> Et ne pouvant lors faire pis,</l><l rend="i">Elle abaissa ses flots, &amp; tranquille Riviere,</l><l rend="i">Reprit &amp; sa douceur, &amp; sa route ordinaire.</l><l rend="i">Trop foible pour pouvoir en ses hardis desseins</l><l rend="i">Reussir par la force ouverte,</l><l rend="i">Elle n’en fut pas moins animée à sa perte,</l><l rend="i"> Et gagnant quelques Medecins, ‡</l><l rend="i"> De ceux que l’on nomme d’eau douce,</l><l rend="i">À la vanger de luy les excite &amp; les pousse.</l><l rend="i"> Les ravages qu’elle avoit faits</l><l rend="i"> N’avoient point eu les grands succés</l><l rend="i">Qu’elle se promettoit de leur adroit suffrage.</l><l rend="i">Se trompoit elle ? Non, ses partisans nouveaux</l><l rend="i">Contre luy déchaisnez en blâmerent l’usage,</l><l rend="i">Et le faisant auteur de tant de divers maux</l><l rend="i"> Qui rendent la vie incommode,</l><l rend="i">Peu s’en fallut par là que l’Eau mise à la mode,</l><l rend="i"> Ne vist au gré de ses souhaits,</l><l rend="i">Cet orgueilleux réduit à la laisser en paix.</l><l rend="i"> L’un d’eux, homme plein de sagesse, §</l><l rend="i"> Et d’une insigne probité,</l><l rend="i">Ne fut pas satisfait de l’ordonner sans cesse ;</l><l rend="i">Il se servit encor de son autorité,</l><l rend="i">Pour obliger l’Amant de sa charmante Niece</l><l rend="i"> À soutenir en sa faveur</l><l rend="i">La These qu’on impose à qui se fait Docteur.</l><l rend="i">Ce Candidat qui sçait plus que la Medecine,</l><l rend="i"> Et qui sur des sujets divers,</l><l rend="i"> Peut, soit en Prose, soit en Vers,</l><l rend="i">Signaler son esprit, son bon goust, sa doctrine ;</l><l rend="i">Tirsis, dis-je, ravy de trouver ce moyen</l><l rend="i">De montrer à la fois &amp; son ardeur pour elle,</l><l rend="i">Et ce qu’il sent pour luy de respect &amp; de zele,</l><l rend="i">Soutient l’Acte en vainqueur, &amp; s’en tire si bien,</l><l rend="i">Que des Amis du Vin malgré toute l’adresse,</l><l rend="i">L’Eau joyeuse en vit lors triompher sa foiblesse.</l><l rend="i">Du plaisir qu’elle en eut les savoureux transports</l><l rend="i">Furent d’autant plus doux que contre leurs efforts</l><l rend="i">Elle avoit craint de voir eschoüer sa vangeance.</l><l rend="i">Cependant ce plaisir, contre son esperance,</l><l rend="i">Comme ces feux de l’air que dissipent les vents,</l><l rend="i"> Ne dura qu’autant de momens</l><l rend="i">Que du tendre Tirsis dura la complaisance.</l><l rend="i">Elle seule l’avoit jetté dans son party,</l><l rend="i">Et du Vin qu’à ses pieds son bras venoit d’abattre</l><l rend="i">On sçait qu’il n’estoit pas à tel point Ennemy</l><l rend="i">Qu’il voulust en tous lieux, &amp; toujours le combattre.</l><l rend="i">En effet à grand’ peine est-il receu Docteur,</l><l rend="i"> Que dans le repas magnifique</l><l rend="i"> Qui suivit cet Acte authentique,</l><l rend="i"> Il en devient le protecteur,</l><l rend="i">Et de le boire pur luy fait même l’honneur.</l><l rend="i">Il eut pourtant d’abord la plaisante malice</l><l rend="i"> De ne faire servir à ceux</l><l rend="i">Qui de le condamner luy faisoient l’injustice,</l><l rend="i"> Que de l’Eau ; la plus-part d’entre eux</l><l rend="i"> Jettoient de temps en temps sur elle</l><l rend="i">De plus tristes regards que n’exigeoit leur zele,</l><l rend="i"> Et quoique prests en d’autres lieux</l><l rend="i"> D’en loüer l’utile recette,</l><l rend="i">Ils luy portoient à table une haine secrette.</l><l rend="i">Tirsis du coin de l’œil les observoit. Messieurs,</l><l rend="i">Leur dit-il en riant, cette liqueur est saine ;</l><l rend="i">Elle étanche la soif, elle abbat les Vapeurs,</l><l rend="i">Et vous en connoissez la vertu souveraine.</l><l rend="i"> Ainsi consacrons luy ce jour,</l><l rend="i">Par le plaisir d’en boire animons cette feste.</l><l rend="i"> Ça, Laquais, verse tour à tour.</l><l rend="i">Mais quoy, qui vous retient ! non, non, pour vostre teste</l><l rend="i">J’en répons, &amp; sans risque on peut en faire excez ;</l><l rend="i">N’en craignez rien, Messieurs, qu’elle est claire ! ah, jamais</l><l rend="i"> Source de roche, ny fontaine</l><l rend="i"> N’approcha de cette eau de Seine.</l><l rend="i">Rien de plus ravissant. Depesche donc, Laquais,</l><l rend="i"> Et d’un air moins mélancolique</l><l rend="i"> Que chacun, trinquant à longs traits,</l><l rend="i"> Acheve son panegyrique.</l><l rend="i">À ces mots un frisson les saisit tous ; enfin</l><l rend="i"> Las de jouir de leur chagrin</l><l rend="i">Il leur fit par pitié paroistre vingt bouteilles</l><l rend="i"> D’un Vin couleur d’œil de Perdrix,</l><l rend="i"> Et le meilleur qui dans Paris</l><l rend="i"> Fust venu des Remoises Treilles.</l><l rend="i">Ce qu’ils avoient de sombre aussitost disparut ;</l><l rend="i">Cet agreable aspect dissipa leur tristesse,</l><l rend="i">Et tous, reprenant lors leur premiere allegresse,</l><l rend="i">Se jetterent dessus, &amp; l’Oncle même en bût.</l><l rend="i">L’Eau voulut, mais en vain, leur remettre en memoire</l><l rend="i">La These que Tirsis venoit de soutenir ;</l><l rend="i"> Loin d’aimer à s’en souvenir</l><l rend="i"> Nul ne s’avisa plus d’en boire,</l><l rend="i"> Et, tant que dura le festin,</l><l rend="i">Charmé de la douceur de cet excellent Vin</l><l rend="i"> Le plus sage mesme, à sa gloire,</l><l rend="i"> Oublia, le Verre à la main,</l><l rend="i"> Qu’il estoit sobre &amp; Medecin.</l><l rend="i">Elle vit bien par là que si dans leur Ecole</l><l rend="i">Quelques-uns d’eux pour elle osoient se déclarer,</l><l rend="i"> Elle n’en pouvoit esperer</l><l rend="i"> Qu’un triomphe &amp; court, &amp; frivole,</l><l rend="i">Et que le Vin ailleurs par ses attraits puissans</l><l rend="i">Regagnoit sans retour ses foibles Partisans.</l><l rend="i"> Il fallut prendre patience,</l><l rend="i"> Et sur cet Acte sans compter,</l><l rend="i"> Se soumettre, &amp; se contenter</l><l rend="i"> De cette petite vangeance.</l><l rend="i">Enfin d’une plus grande elle a beau se flatter,</l><l rend="i">La Cabale du Vin plus forte &amp; plus fidelle</l><l rend="i"> L’emportera toûjours sur elle,</l><l rend="i"> Et quoi qu’encor les Medecins</l><l rend="i">L’ordonnent quelque fois à ceux qui sont mal sains,</l><l rend="i"> Eux-mêmes, dés qu’ils sont à table,</l><l rend="i">S’en deffont, &amp; contens de s’en laver les mains,</l><l rend="i">Jettent sur la Bouteille un regard favorable.</l></lg><note><p>* Bacchus.</p></note><note><p>† Les Nymphes des Fontaines.</p></note><note><p>‡ À cause qu’ils en boivent.</p></note><note><p>§ M<hi rend="sup">r</hi> Perreau.</p></note></quote></div>