<?xml version="1.0" encoding="UTF-8"?><div xmlns="http://www.tei-c.org/ns/1.0" type="article" xml:id="MG-1678-03e_137" resp="mercure"><head>Lettre XVIII</head><bibl><title>Extraordinaire du Mercure galant</title>, quartier de janvier 1678 (tome I), p. 137-139.</bibl><quote rend="border"><label rend="center">Lettre XVIII.</label><p rend="i">À Lyon. </p><p>JE ne doute pas, Monsieur que bien des Gens ne se soient meslez d’expliquer vostre Enigme. Je ne sçay s’ils auront heureusement rencontré, mais la conjoncture du Mois où elle paroist, m’en facilite le dénoüement, car je pense que son premier jour en est la clef, aussi-bien que de l’Année. Parmy tant de nuages, on ne laisse pas de voir luire un tres beau <hi rend="i">Jour de l’An</hi>, &amp; il ne perd rien de son éclat dans les agreables obscuritez dont vous l’envelopez. Vos expressions sont si heureuses &amp; si justes, qu’on ne peut rien dire qui y vienne mieux. Les Enigmes ne sont pas les seuls ornemens de vos Ouvrages. Pour moy, je compte pour rien tous les momens que je dérobe à vostre Mercure. De bonne-foy, il est si insinuant, qu’on ne peut luy refuser toute l’approbation qu’on luy donne. Je m’avise un peu tard d’en dire ma pensée, aussi-bien que de vostre Enigme, dont je n’ay pû vous envoyer plutost l’Explication. Je desespere que vous luy puissiez faire l’honneur de la citer. Celuy que vous me ferez de croire que je suis entierement dévoüé à vostre service, me sera une assez douce consolation, &amp; me tiendra lieu de tout, parce que dans la verité je n’ay pas de plus forte passion que de rendre justice à vos Ouvrages, &amp; d’estre vostre, &amp;c.</p></quote></div>