<?xml version="1.0" encoding="UTF-8"?><div xmlns="http://www.tei-c.org/ns/1.0" type="article" xml:id="MG-1687-12_100" resp="wordpro"><head>[Le faux Noble. Conte]</head><bibl><title>Mercure galant</title>, décembre 1687 [tome 17], p. 100-109</bibl><p/><p>Le Conte qui suit, est écrit de ce stile aisé qui vous plaist tant. Ainsi je ne doute point que vous ne preniez plaisir à le lire. L’Auteur qui cache son nom, doit estre content de son Ouvrage.</p><quote><label>LE FAUX NOBLE.</label><lg><l rend="i"> La Noblesse fait bien des foux,</l><l rend="i"> Tirsis, l’Histoire en est remplie.</l><l rend="i"> Combien en voit-on parmy nous</l><l rend="i"> Entestez de cette folie ?</l><l rend="i"> Autrefois la seule vertu</l><l rend="i">Faisoit le vray merite &amp; distinguoit les Hommes ;</l><l rend="i"> Mais son empire est abbatu,</l><l rend="i">La richesse ennoblit dans le Siecle où nous sommes.</l><l rend="i"> Un si honteux renversement</l><l rend="i"> Merite bien qu’on moralise,</l><l rend="i"> Plusieurs l’ont fait, mais vainement,</l><l rend="i">C’est une erreur que l’argent authorise ;</l><l rend="i"> Quand contre cet abus Apollon parleroit,</l><l rend="i"> Aujourd’huy le monde en riroit.</l><l rend="i"> Laissons-le donc sans en rien dire,</l><l rend="i"> Et pourquoy m’en embarrasser ?</l><l rend="i">Chacun en pensera ce qu’il voudra penser,</l><l rend="i"> Pour moy, Tirsis, j’en pretens rire.</l><l rend="i"> Qui ne riroit de voir la vanité,</l><l rend="i"> D’un Noble né dans la roture ?</l><l rend="i"> C’est une plaisante avanture ;</l><l rend="i">Il veut, quoy qu’il en coûte, estre de qualité.</l><l rend="i"> Ce Fat est né d’un certain homme</l><l rend="i"> Qui s’engraissa mettant somme sur somme.</l><l rend="i">Son Fils enflé d’un bien peut-estre mal acquis,</l><l rend="i"> S’imagina que sa richesse</l><l rend="i"> L’éleveroit à la Noblesse,</l><l rend="i"> Il parut d’abord en Marquis.</l><l rend="i"> Il vouloit cacher sa naissance</l><l rend="i"> Par l’éclat &amp; par la dépense.</l><l rend="i">Il méprisoit Voisins, Parens, Amis,</l><l rend="i"> Et par son bien se croyant tout permis</l><l rend="i">Affectoit en tous lieux une sotte arrogance.</l><l rend="i">Oubliant la bassesse où l’avoit mis son sang,</l><l rend="i">Il se mestoit parmy les gens de rang,</l><l rend="i"> On connoissoit sa maladie.</l><l rend="i">Il faisoit le plaisir des personnes d’esprit,</l><l rend="i"> Qui s’en donnoient la Comedie.</l><l rend="i"> Certain Gentilhomme le vit,</l><l rend="i"> Connut son foible, &amp; s’en servit.</l><l rend="i"> Voilà mon fait, la proye est prise,</l><l rend="i">C’est ce qu’il faut, dit-il, à des gens comme moy.</l><l rend="i">Le Gentilhomme estoit Noble comme le Roy,</l><l rend="i"> Mais aussi gueux qu’un rat d’Eglise.</l><l rend="i">D’ailleurs jeune, bien-fait, tres-heureux en amour,</l><l rend="i"> D’une humeur polie &amp; coquette ;</l><l rend="i"> Aussi sçavoit-il plus d’un tour,</l><l rend="i"> Pour mettre à profit la fleurete.</l><l rend="i">Il avoit sceu toucher mainte Dame bien faite,</l><l rend="i"> Plusieurs Maris s’en estoient plaints.</l><l rend="i"> Ce Galant tel que je le peins</l><l rend="i"> Fit bien valoir cette folie.</l><l rend="i">Le Roturier est riche, il a femme jolie ;</l><l rend="i"> Le Noble ne cherchoit pas mieux,</l><l rend="i"> C’est ce qui fait le plaisir de la vie,</l><l rend="i"> Et ce qu’on trouve en peu de lieux.</l><l rend="i"> D’abord nostre Galant s’occupe</l><l rend="i"> À flater son illusion,</l><l rend="i"> Et pour bien prendre cette duppe</l><l rend="i"> Il luy fit voir que son extraction</l><l rend="i"> Estoit illustre &amp; tres-antique,</l><l rend="i">Qu’il l’avoit veu dans certaine Chronique ;</l><l rend="i">Moy-mesme, luy dit-il, je vous en suis garant.</l><l rend="i"> Alors il luy fit une Histoire</l><l rend="i"> Plus obscure que le Grimoire,</l><l rend="i">Et luy prouva qu’il estoit son Parent.</l><l rend="i">Ah ! je le sentois bien, dit le Visionnaire,</l><l rend="i"> En embrassant le fin matois,</l><l rend="i"> Mon cœur m’a dit plus de cent fois</l><l rend="i"> Que je n’estois pas du vulgaire.</l><l rend="i"> Depuis il ne le quittoit pas,</l><l rend="i"> Il le suivoit comme son ombre,</l><l rend="i"> Il luy donnoit de bons repas</l><l rend="i">Et si souvent qu’on n’en sçait pas le nombre.</l><l rend="i"> Toûjours quelque petit present ;</l><l rend="i"> Le Noble, pour luy complaisant,</l><l rend="i"> Parvint enfin à voir sa femme.</l><l rend="i"> Elle estoit belle, elle luy plut,</l><l rend="i">  D’abord il resolut</l><l rend="i"> De s’attacher prés de la Dame ;</l><l rend="i">Tout paroissoit aisé dans un projet si doux,</l><l rend="i"> Le Mary n’estoit point jaloux,</l><l rend="i"> La Dame estoit jeune &amp; coquette,</l><l rend="i"> Et n’estoit guere satisfaite</l><l rend="i"> De l’humeur de son sot Epoux.</l><l rend="i"> Il entretint souvent la Belle,</l><l rend="i">Soûpira quelque-temps d’un air plein de langueur,</l><l rend="i"> Parla d’amour, promit d’estre fidelle ;</l><l rend="i">La Belle en fut touchée &amp; luy donna son cœur.</l><l rend="i"> Elle fit bien de ne se pas deffendre,</l><l rend="i">Car pourquoy rebuter un Galant jeune &amp; tendre ?</l><l rend="i"> Elle avoit du discernement</l><l rend="i"> Et se connoissoit en merite.</l><l rend="i"> En luy rendant visite sur visite,</l><l rend="i">On ne sçait pas ce qu’en obtint l’Amant,</l><l rend="i"> Mais il est seur que dans le voisinage</l><l rend="i">La chose fit éclat, le monde en murmuroit.</l><l rend="i">L’Epoux qui chaque jour voyoit le badinage</l><l rend="i"> Estoit le seul qui l’ignoroit.</l><l rend="i"> Certain Parent sage &amp; sincere</l><l rend="i">L’alla trouver chez luy, luy déclara l’affaire,</l><l rend="i"> Luy parla ferme &amp; luy trancha le mot.</l><l rend="i">Ignorez-vous, dit-il, ce qu’on dit dans la Ville,</l><l rend="i"> Et voulez-vous passer pour sot ?</l><l rend="i"> Ne vous échauffez pas la bile,</l><l rend="i"> Interrompit le Fat tranquille,</l><l rend="i">Je sçay ce qu’on veut dire, &amp; n’en suis pas surpris ;</l><l rend="i">Le Peuple est une beste, &amp; ces petits esprits</l><l rend="i"> Ne sçavent pas que la Noblesse</l><l rend="i"> Ne commet jamais de bassesse.</l><l rend="i">Je connois mon Cousin, il est trop genereux,</l><l rend="i"> Son sang luy donne une belle ame.</l><l rend="i"> Quoy qu’on dise, il peut voir ma femme,</l><l rend="i">Un homme tel que luy n’est guere dangereux.</l><l rend="i">Fort bien, dit le Parent, malgré vostre naissance</l><l rend="i">Ce cher Cousin sur vous répand sa qualité,</l><l rend="i"> Vous luy devez de la reconnoissance,</l><l rend="i">Et vous ne sçauriez mieux payer la parenté.</l></lg></quote></div>