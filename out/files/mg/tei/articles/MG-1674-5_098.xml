<?xml version="1.0" encoding="UTF-8"?><div xmlns="http://www.tei-c.org/ns/1.0" type="article" xml:id="MG-1674-5_098" resp="mercure">
        <head>Le Soldat malgré luy. <hi rend="i">Nouvelle</hi></head>
        <bibl><title>Le Mercure galant</title>, 1673 (tome V), p. 98-155.</bibl>
        <p>Comme la diversité plaist, &amp; qu’on aime quelquefois à entendre parler des choses qui
          ne seroient pas agreables, si l’on s’y arrestoit trop long temps, je croy qu’il seroit à
          propos de passer à quelque Histoire. En voicy une où l’Amour a plus de part que la Guerre,
          encor que le principal Personnage en soit Soldat : mais comme ce n’est que malgré luy,
          vous jugerez bien qu’il ne doit pas faire de grands exploits.</p>
        <label rend="center b">Le Soldat</label>
        <label rend="center b">Malgré-luy.</label>
        <label rend="center b">Nouvelle.</label>
        <p>Une jeune Veuve nommée Dorotée, tres-bien faite, &amp; que l’on n’estimoit pas moins pour
          son esprit, que pour les charmes de sa personne, avoit deux Amans : Le premier s’appelloit
          Nicandre ; Il estoit de Qualité, il avoit peu d’esprit &amp; peu de bien, &amp; n’estoit
          pas riche de mine ; L'autre se nommoit Clidamant, &amp; n’estoit que Fils d’un riche
          Bourgeois ; mais il estoit bien fait de sa personne, il chantoit bien, il dançoit de
          mesme, &amp; sçavoit parfaitement joüer de plusieurs Instrumens ; Il avoit beaucoup
          d’esprit, il avoit de l’éducation, &amp; pour tout dire enfin, il avoit du bon goust, ce
          qui ne so rencontre guere aujourd’huy. Le cœur de Dorotée ayant eu plus de penchant pour
          ce dernier, Nicandre ne fut pas longtemps sans le découvrir ; rien ne se connoist si-tost
          que l’amour. Cette preference le mit au desespoir, il s’en plaignit hautement comme d’une
          injustice qu’on luy faisoit. Il ne faut pas s’en étonner, les jeunes Gens de Qualité
          croyent que tout leur est dû, à cause de leur naissance, quelque peu de merite qu’ils
          ayent d’ailleurs. Nicandre estant de ce nombre, ne pût cacher son dépit ; &amp; comme il
          en parloit un jour à un Capitaine de ses Amis, qui estoit sur le poinct de partir pour
          aller passer son Quartier d’hyver dans sa Garnison, ce Capitaine luy dit qu’il falloit
          faire son Rival Soldat. Soldat ! reprit Nicandre, Soldat ! Ce que vous dites est
          impossible, &amp; n’est pas mesme vray-semblable. Clidamant a du bien, &amp; ses Parens ne
          l’ont pas fait élever avec tant de soin, pour en faire un Soldat. Je ne vous dis pas,
          repartit le Capitaine, que j’en fasse un Soldat pour toûjours ; mais je suis seur que si
          je veux je le feray enrôler malgré luy, &amp; sans qu’il le sçache, &amp; qu’il sera du
          moins Soldat tout le temps qu’il vous faudra pour luy nuire dans l’esprit de sa
          Maistresse, &amp; pour avancer vos affaires sans qu’il puisse vous traverser. Si vous
          pouvez me rendre ce service, luy repartit Nicandre, je vous presteray pour toûjours cinq
          cens Louis qui pourront vous servir à faire vostre equipage au commencement de la
          Campagne. Vous n’avez dont qu’à les apprester, repliqua le Capitaine ; car je vous assure
          qu’avant qu’il soit peu, Clidamant sera Soldat dans ma Compagnie. Je partiray dans deux ou
          trois jours, poursuivit-il, mais avant mon départ je laisseray de si bons ordres, que de
          force ou de gré, il sera obligé de me venir trouver. Nicandre le conjura de luy tenir sa
          parole, &amp; l’assura qu’il luy tiendroit la sienne, s’il pouvoit venir à bout de ce
          qu’il luy promettoit. Quoy que ce Capitaine n’eut pas l’habitude avec Clidamant, il
          connoissoit sa Famille, son bien &amp; ses affaires ; il avoit mesme passé plusieurs fois
          par une de ses Terres, dont le Fermier luy avoit écrit pour luy faire quelques prieres
          lors que sa Compagnie avoit esté dans le Pays. Il fit contrefaire l’Ecriture de ce
          Fermier, &amp; envoya de sa part une Lettre à Clidamant, qui fut portée chez luy par un
          Homme inconnu, qui selon l’ordre qu’il en avoit la laissa apres l’en avoir veu sortir. Ce
          Fermier mandoit à son Maistre qu’il avoit de l’argent à luy donner, qu’il n’osoit luy
          envoyer à cause des Gens de guerre, &amp; qu’il le prioit de renvoyer querir par un Homme
          qu’il luy marqua, en qui il se confioit beaucoup, &amp; qui en estoit venu autrefois
          chercher de sa part : II adjoustoit qu’il pouvoit luy donner un Blanc signé, parce que
          s’il recevoit de l’argent qu’il attendoit tous les jours, il luy envoyeroit une somme plus
          considerable que celle qu’il luy gardoit. Cet ordre fut ponctuellement executé,
          &amp; Clidamant envoya à son Fermier l’Homme qu’il luy marquoit, à qui selon le dessein
          que le Capitaine avoit projetté, quatre Personnes masquées volerent le Blanc signé dans un
          Bois, sans luy faire aucun mauvais traitement. Dés que ce coup fut fait, le Capitaine vint
          dire adieu à Nicandre, &amp; luy dit qu’il alloit partir à l’heure mesme : Il adjousta
          qu’il esperoit bientost voir la fin de ce qu’il avoit heureusement commencé pour luy,
          &amp; qu’il pouvoit par avance dire à Dorotée que Clidamant estoit un infidelle,
          &amp; qu’il la quitteroit bientost, Nicandre suivit ce conseil, &amp; en parla mesme
          devant Clidamant, qui jura à Dorotée qu’il ne la quitteroit point ; &amp; pour se mieux
          faire croire, il luy dit qu’il consentoit qu’elle ne l’aimât plus, s’il s’absentoit
          seulement un jour. Les choses furent plus de quinze jours en cet estat, &amp; Nicandre
          estant bien averty de ce qui devoit arriver, assura Dorotée que Clidamant devoit aller
          passer deux ou trois mois à la campagne avec une nouvelle Maistresse. Le soir de ce jour
          là comme il revenoit de chez Dorotée il fut arresté sans bruit comme Deserteur,
          &amp; conduit à la Garnison du Capitaine, sans que personne sçeut ce qu’il estoit devenu.
          Nicandre avoit publié en tant d’endroits qu’il avoit une autre Maistresse que Dorotée, que
          plusieurs ne douterent point qu’il ne fut allé à la campagne avec elle, &amp; des Gens
          inconnus à Nicandre, vinrent en sa presence le dire à Dorotée ; de maniere que cette
          charmante Personne ne crût point que Nicandre l’eut inventé. Ce bruit s’estant répandu, on
          ne manqua pas de grossir la nouvelle, &amp; de dire dans tout le Quartier, de Dorotée, que
          Clidamant estoit allé se marier : Elle apprit ce que l’on publioit, &amp; le crût d’autant
          plus facilement, qu’elle n’avoit encor pû sçavoir ce qu’estoit devenu son perfide Amant
          qui ne luy avoit point dit adieu, &amp; ne luy avoit point fait sçavoir de ses nouvelles.
          Toutes ces choses la mirent dans un tel desespoir, que ne voulant pas avoir l’afront de se
          voir abandonnée, elle resolut de se marier la premiere. Nicandre le sçeut, &amp; tâcha de
          profiter d’une si favorable occasion. Il luy fit parler par plusieurs de ses parens, qui
          luy representerent que ce luy seroit un avantage, &amp; à eux aussi, si elle épousoit un
          Homme de Qualité : Elle ne défera pas d’abord à leurs sentimens ; mais Nicandre luy fit
          voir tant de respect &amp; d’amour, qu’elle se resolut quelque temps apres de l’epouser,
          croyant que lors que Clidamant aprendroit ce choix, il luy feroit plus de dépit qu’un
          autre. Cette resolution prise, elle la dit à ceux de ses Parens qui luy avoient conseillé
          ce Mariage. Ils ne luy laisserent pas se temps de changer d’avis, &amp; presserent les
          choses de maniere qu’elles furent bien-tost concluës, &amp; que la possession de Dorotée
          rendit Nicandre heureux. Allons voir si son Rival est aussi content que luy, &amp; faisons
          un tour jusques à sa Garnison pour voir ce qui s’y passe. Nous le trouverons au desespoir,
          &amp; quoy qu’il ne soit pas Soldat sans courage, il l’est neantmoins malgré luy. Il eust
          beau dire en arrivant qu’il ne s’estoit point enrôllé, &amp; qu’on l’avoit pris pour un
          autre : On luy presenta du papier, &amp; on luy dit d’écrire son nom, il le fit ;
          &amp; quand il l’eut montré, on luy fit voir un Engagement signé de mesme. Jamais surprise
          ne fut pareille à la sienne. Il avoüa qu’il n’y avoit point de difference, mais il nia
          qu’il se fut enrôlé, &amp; jura mille fois qu’il n’en avoit pas seulement eu le dessein.
          Il disoit vray, cependant il estoit bien engagé ; &amp; le Blanc signé qu’il avoit envoyé
          à son Fermier, &amp; dont il n’avoit point eu de nouvelles, avoit esté remply de son
          Engagement qui le trouva signé par luy, sans qu’il pût desavoüer son seing. Le Capitaine
          luy parla fort doucement, il luy dit qu’il le traiteroit mieux que les autres, &amp; qu’il
          luy donneroit son congé dans un mois ou deux. Ce terme le mit au desespoir, &amp; deux
          mois d’absence font deux mille ans pour un Amant qui sçait que sa Maistresse l’a soupçonné
          d’infidelité, &amp; qui ne peut aller se justifier luy-mesme. Il voulut plusieurs fois
          s’enfuir, croyant bien qu’il accommoderoit ses affaires, &amp; qu’il ne passeroit pas pour
          Deserteur ; mais le Capitaine qui s’en estoit douté y avoit mis bon ordre, &amp; avoit
          mesme gagné le Maistre de la Poste, afin qu’il luy remit toutes les Lettres qu’il
          écriroit, ce qui fut ponctuellement executé. Clidamant ne recevant aucunes réponses de
          toutes ses Lettres qu’il écrivoit à ses Parens, à ses Amis &amp; à sa Maistresse, en eut
          une mélancolie si profonde, qu’il en devint malade. Il n’estoit pas encor guery, lors que
          le Capitaine reçeut des Lettres de Nicandre, par lesquelles il le remercioit de tout ce
          qu’il avoit fait pour luy, &amp; l’avertissoit qu’il avoit épousé Dorotée. Il fut ravy
          d’aprendre cette nouvelle, parce qu’il commençoit à plaindre Clidamant, &amp; qu’il eut
          bien voulu le renvoyer. Il luy donna son congé dés le mesme jour, ce qui ne contribua pas
          peu à sa guerison. Il fut à peine arrivé chez luy, qu’il apprit le Mariage de Nicandre
          &amp; de Dorotée, &amp; qu’il sçeut que se Blanc signé qu’il avoit envoyé à son Fermier
          avoit esté volé dans un Bois par quatre Hommes masquez, sans que l’on eust pris autre
          chose à celuy qui le portoit. Il se douta dés lors du tour qu’on luy avoit joüé ;
          &amp; quoy qu’il eust pû s’en plaindre, il jugea à propos de ne pas apprendre à tout le
          monde ce qui n’estoit sçeu de personne. Il fit sagement, car cette avanture luy auroit
          sans doute attiré des railleries qu’il n’auroit pû souffrir, &amp; pour se vanger il se
          seroit fait des affaires. Il fut à l’Armée pour les éviter, &amp; pour oublier Dorotée qui
          regnoit toûjours dans son cœur. Il partit non en simple Soldat, mais avec l’équipage d’un
          Volontaire de Qualité. Il s’aquita si bien de son devoir, qu’il fit parler avantageusement
          de luy pendant la Campagne. Nicandre fut aussi à l’Armée, parce qu’il y avoit de l’employ.
          Il y fut tué, &amp; l’on vint dire à Dorotée la nouvelle de sa mort, un moment apres
          qu’elle eut appris les moyens dont il s’estoit servy pour éloigner Clidamant d’aupres
          d’elle, &amp; pour l’épouser. Il s’en estoit vanté, &amp; ce bruit estoit venu jusques à
          Dorotée. Il ne servit pas peu à la consoler de la mort de Nicandre, qu’elle avoit épousé
          sans avoir pour luy ny amour, ny tendresse. Elle ne fit pour tant rien qui luy pût atirer
          de blâme ; elle témoigna beaucoup de douleur de la perte de son Mary, &amp; fit tout ce
          qu’en pareille rencontre une honneste Femme doit faire. Dés que la Campagne fut finie,
          &amp; que Clidamant fut de retour, il fit demander à Dorotée la liberté de la voir ; Elle
          le pria d’attendre encor un mois ou deux ; mais ce fut d’une maniere qui fit connoistre à
          ceux qui luy parlerent qu'elle avoit encor bueacoup de tendresse pour luy. Il le connut
          dans ses yeux toutes les fois qu'il la rencontra autre part que chez elle (car il ne
          manquoit pas de se trouver par tout où elle alloit.) Le temps qu'elle luy avoit prescrit
          estant expiré, il fut aussi tost la voir, ils renoüerent ensemble, &amp; trois mois après
          le veuvage de Dorotée, il se marierent ; &amp; la maniere dont ils vivent fait croire
          qu'ils ne se sont jamais mieux aimez.</p>
      </div>