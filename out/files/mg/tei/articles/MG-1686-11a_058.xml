<?xml version="1.0" encoding="UTF-8"?><div xmlns="http://www.tei-c.org/ns/1.0" type="article" xml:id="MG-1686-11a_058" resp="wordpro"><head>La Pinçonne. Fable</head><bibl><title>Mercure galant</title>, novembre 1686 (première partie) [tome 15], p. 58-69</bibl><p>Le grand nombre de Conquestes est quelque chose de doux pour la vanité des Belles, mais c’est bien souvent un avantage dont la suite est dangereuse, &amp; en voulant trop avoir, il est à craindre qu’on ne garde rien. L’Avanture que vous trouverez sous des noms d’Oiseaux dans la Fable que je vous envoye, est un exemple sur lequel on pourra faire d’utiles reflexions.</p><quote><label><hi rend="i">LA PINÇONNE.</hi><lb/>FABLE.</label><lg><l rend="i">Pour l’incertain abandonner le seur</l><l rend="i">Est, à mon sens, trait de peu de sagesse,</l><l rend="i">C’est en un mot, n’avoir pas l’esprit meur,</l><l rend="i">C’est s’oublier, &amp; n’avoir pas d’adresse.</l><l rend="i">Gens sont assez qui manquent en ce point,</l><l rend="i">Et sottement donnent dans l’apparence,</l><l rend="i">Si dans ce cas ils ont peu de prudence,</l><l rend="i">C’est-là le fait, &amp; je n’en doute point.</l><l rend="i">Si l’ignorez, jadis en une Fable</l><l rend="i">Par maints beaux dits Esope le prouva ;</l><l rend="i">Mais en ce jour Histoire veritable</l><l rend="i">Sous noms d’Oyseaux, surprenante, agreable,</l><l rend="i">Vous l’apprendra. Voicy comme il en va.</l></lg><ab type="ornament">***</ab><lg><l rend="i"> Dans une Voliere charmante</l><l rend="i"> Fut une Pinçonne fringante,</l><l rend="i">Belle causeuse, &amp; qui n’ignoroit rien,</l><l rend="i">Pleine d’esprit, de maniere engageante,</l><l rend="i"> Au reste, Pinçonne de bien,</l><l rend="i"> Et qui parloit Italien</l><l rend="i"> Comme sa Langue naturelle.</l><l rend="i"> Enfin tout ce qu’il faut avoir</l><l rend="i"> Pour estre parfaitement belle,</l><l rend="i">Elle l’avoit, &amp; qui pouvoit la voir,</l><l rend="i">Incontinent estoit amoureux d’elle.</l><l rend="i">Moult en estoit, mais un tres-facheux cas</l><l rend="i">Desesperoit ; elle estoit infidelle</l><l rend="i"> Autant que fut jamais femelle,</l><l rend="i">Faisant tout son plaisir, quand on goûtoit l’appas</l><l rend="i"> De certains tours fins de prunelle,</l><l rend="i">D’inspirer de l’amour, &amp; de n’en garder pas.</l><l rend="i">De ses Amans grande estoit la sequelle.</l><l rend="i"> On y voyoit un Perroquet</l><l rend="i"> Plein de sçavoir &amp; de caquet,</l><l rend="i"> Beau diseur, conteur de fleurette,</l><l rend="i">Mais de son Bien le calcul trop tost fait</l><l rend="i"> N’avançoit pas son amourette ;</l><l rend="i">Il faut du Bien, prou d’écus font effet.</l><l rend="i"> Ce n’est pas pourtant que le drole</l><l rend="i">Par beau maintien, &amp; par belle parole,</l><l rend="i"> N’eust tant soit peu gagné son cœur.</l><l rend="i"> Mais quoy, tout change, &amp; par malheur</l><l rend="i"> Changeante estoit nostre mignonne ;</l><l rend="i"> D’ailleurs assez bonne personne.</l><l rend="i">Ce changement l’avoit fait enrager,</l><l rend="i">Pester, crier, il vouloit se vanger,</l><l rend="i">Mais comme enfin de tout on se console,</l><l rend="i">Aussi s’en consola l’avisé Perroquet,</l><l rend="i"> Et tout homme sage ainsi fait.</l><l rend="i"> Depuis l’Oyseau joüa son rolle,</l><l rend="i">En Oyseau sage, &amp; de bon jugement.</l><l rend="i">Prés de Pinçonne estoit encor un autre Amant.</l><l rend="i">C’estoit maistre Butor, de tous le moins charmant,</l><l rend="i">Aussi jadis aimé, mais pour qui l’inconstante</l><l rend="i"> Estoit alors assez indifferente,</l><l rend="i"> Lors qu’un Pinçon de maniere éclatante,</l><l rend="i">La voyant un beau jour, d’elle s’amouracha,</l><l rend="i"> Ny peu ny prou ne la facha.</l><l rend="i">Il estoit beau, bien fait, avoit une Escareille</l><l><hi rend="i">Pleine d’écus,</hi> item <hi rend="i">fort grande Kyrtelle</hi></l><l rend="i">De belles qualitez, plus estoit de Maison,</l><l rend="i">Avoit l’esprit tourné de la bonne façon,</l><l rend="i">Somme toute, il estoit avenant pour la Belle.</l><l rend="i"> Tous deux en assez peu de temps</l><l rend="i"> L’un de l’autre furent contens ;</l><l rend="i"> Ils se marquoient une tendresse extrême ;</l><l rend="i"> Si l’un juroit d’aimer toûjours,</l><l rend="i"> L’autre aussitost faisoit de mesme</l><l rend="i"> Et promettoit d’éternelles amours</l><l rend="i">Eloignez, ils souffroient avec impatience,</l><l rend="i">Ce n’estoit que sanglots, que larmes, que soûpirs ;</l><l rend="i"> Se revoyant ce n’estoit que plaisirs.</l><l rend="i">  Tous deux avoient mille desirs ;</l><l rend="i">Pour deviner sur quoy n’est besoin de science.</l><l rend="i">  Pendant ce temps un autre Oyseau</l><l rend="i">En donnant au Pinçon de jalouses alarmes,</l><l rend="i">  De cet Amour si plein de charmes</l><l rend="i">  Mal à propos vint creuser le tombeau.</l><l rend="i">Un certain Rossignol de noble parentage,</l><l rend="i"> Le mieux renté des Oiseaux du boccage,</l><l rend="i">Ayant veu par hazard Pinçonne, en fut épris ;</l><l rend="i"> Il la choisit pour sa Cloris,</l><l rend="i"> Mit tout son sçavoir en usage,</l><l rend="i"> Pour luy donner l’amour qu’il avoit pris.</l><l rend="i">  Pas n’y faillit ; l’éclat de sa naissance,</l><l rend="i"> D’un gros bien la belle apparence</l><l rend="i"> Estoient d’assez puissans attraits,</l><l rend="i"> Outre mille autres galans traits</l><l rend="i"> Dont il sçavoit assaisonner la chose,</l><l rend="i">Il en avoit croqué plus d’une à moins de frais.</l><l rend="i">C’estoit un maistre Sire, en Vers ainsi qu’en Prose</l><l rend="i"> Il l’emportoit, il estoit écouté,</l><l rend="i"> S’il parloit, c’estoit un Oracle,</l><l rend="i"> S’il faisoit, c’estoit un miracle,</l><l rend="i"> Pinçonne en luy ne trouvoit que beauté.</l><l rend="i">Aussi rien n’épargnoit pour attendrir son ame,</l><l rend="i">Par mille empressemens il luy marquoit sa flâme,</l><l rend="i">Sans cesse il soupiroit, pleuroit mesme souvent,</l><l rend="i"> Afin de la rendre plus douce.</l><l rend="i"> Mais en amour quelques soupirs qu’on pousse,</l><l rend="i"> Autant en emporte le vent.</l><l rend="i">Pinçonne cependant payoit de complaisance</l><l rend="i"> Les petits soins de son nouvel Amant,</l><l rend="i"> Et pleine de reconnoissance</l><l rend="i"> Luy marquoit son ressentiment.</l><l rend="i">Pour luy d’abord on conceut de l’estime,</l><l rend="i">De là sans y penser on vint à l’amitié ;</l><l rend="i"> Ensuite l’on se fit un crime</l><l rend="i"> De ne le payer qu’à moitié.</l><l rend="i"> Il falloit plus ; un Rossignol si tendre,</l><l rend="i">Meritoit bien pour luy que l’on prist de l’amour,</l><l rend="i"> Pinçonne ne s’en pût deffendre,</l><l rend="i"> Le Galant sçavoit plus d’un tour</l><l rend="i"> Pour la contraindre de se rendre.</l><l rend="i">Pinçon eut beau pleurer &amp; demander raison,</l><l rend="i">  Pinçonne fut sourde à Pinçon ;</l><l rend="i"> De Rossignol elle estoit trop éprise.</l><l rend="i">  Chaque Oyseau se scandalise</l><l rend="i">  De ce cruel changement,</l><l rend="i">  Mais l’ingrate fit serment</l><l rend="i">  De n’en faire qu’à sa guise.</l><l rend="i"> Qu’arriva-t-il ? Le Pinçon desolé,</l><l rend="i">  Aprés avoir crié, parlé,</l><l rend="i">  Maudit Pinçonne &amp; sa Maignie,</l><l rend="i">Par nostre Perroquet à la fin consolé,</l><l rend="i">  Traita son amour de manie,</l><l rend="i">  Resolut de changer de vie,</l><l rend="i"> Et de chercher dans une autre Beauté</l><l rend="i"> Plus de constance &amp; de fidelité.</l></lg><ab type="ornament">***</ab><lg><l rend="i"> Une Linote sincere</l><l rend="i"> Dont il devint amoureux,</l><l rend="i"> Le rendit bien-tost heureux.</l><l rend="i"> Elle estoit faite pour plaire,</l><l rend="i"> Comptoit parmy ses Ayeux</l><l rend="i"> Les Oyseaux les plus fameux ;</l><l rend="i"> Tout conspiroit pour leur joye,</l><l rend="i"> Et les jours de ces Amans</l><l rend="i"> Sans soucis &amp; sans tourmens</l><l rend="i"> Paroissoient filez de soye.</l><l rend="i"> Il n’en estoit pas ainsi</l><l rend="i"> Des jours que passoit Pinçonne ;</l><l rend="i"> L’Amant d’abord si transi</l><l rend="i"> En peu de temps l’abandonne.</l><l rend="i"> Du nom d’Epoux point n’estoit entesté ;</l><l rend="i">Outre plus, en Pinçonne il ne trouvoit finance</l><l rend="i">  Convenable à sa qualité,</l><l rend="i">  Et sans écus une Beauté</l><l rend="i">  Ne merite pas qu’on y pense.</l><l rend="i"> Rossignol en faisant une infidelité,</l><l rend="i">  Fit voir à la Belle volage</l><l rend="i">  Qu’elle eust esté cent fois plus sage,</l><l rend="i">  Si son cœur satisfait d’un tendre empressement</l><l rend="i">  Eust conservé Pinçon pour son Amant,</l><l rend="i">  Sans en demander davantage.</l></lg></quote></div>