<?xml version="1.0" encoding="UTF-8"?><div xmlns="http://www.tei-c.org/ns/1.0" type="article" xml:id="MG-1683-12e_188" resp="nbb"><head>A Mademoiselle ***</head><bibl><title>Extraordinaire du Mercure galant</title>, quartier d’octobre 1683 (tome 24), p. 188-195</bibl><quote><label>A MADEMOISELLE***</label><p/><p>Vous me mal-traitâtes si fort, Mademoiselle, la derniere fois que j’eus l’honneur de vous voir, que je croyois bien en vous quittant, qu’il ne me prendroit jamais envie de revenir m’exposer à vostre méchante humeur. Je vous dis adieu assez brusquement pour vous le faire connoistre ; &amp; toutes les revérences que je vous fis jusqu’au bout de vostre Ruë, vouloient assez dire qu’elles seroient les dernieres que je vous ferois de ma vie. Mais cependant malgré vostre fierté, vostre indiférence, vos mépris, vos rigueurs, vos coups de poing dans l’œil, &amp; enfin vos petites pestes de Chiens qui me tenoient où je ne veux pas vous dire, je me sens aujourd’huy forcé par le mesme amour dont je voulois me défaire, de vous donner le bon jour, &amp; de vous parler de ma langueur. Mais dequoy me servira ma plainte ?</p><quote><lg><l rend="i">De mes cruels tourmens je ne suis pas au bout.</l><l rend="i">Quoy que vous me fassiez une peine mortelle,</l><l rend="i">J’aime encor mieux vous voir cruelle,</l><l rend="i"> Que de ne vous voir point du tout.</l></lg></quote><p>Vous estes bien glorieuse, de m’avoir réduit à ce point-là, moy qui estoit le plus insensible de tous les Hommes ! Et que je suis malheureux, d’avoir à faire à vous !</p><quote><lg><l rend="i">Vous que l’on appelle Moutonne,</l><l rend="i">Par quel endroit méritez-vous</l><l rend="i">Ce joly nom que l’on vous donne,</l><l rend="i">Puis que vous n’avez rien de doux ?</l></lg></quote><p>En verité, les maux que vous me faites souffrir, pourroient bien vous faire changer de nom ; si vous ne voulez bientost changer de cœur. Vous avez de beaux exemples devant vos yeux, pour vous convertir. Que n’imitez-vous vos Compannes !</p><quote><lg><l rend="i">Je ne veux pas dire la Brune ;</l><l rend="i">Vos deux testes qui n’en font qu’une,</l><l rend="i">Sont deux testes dans un bonnet,</l><l rend="i">Qui tranchent de tout franc &amp; net ;</l><l rend="i">Mais je veux dire la Blondine,</l><l rend="i">Dont l’esprit est plein de douceur,</l><l rend="i">Et qui feroit joyeuse mine,</l><l rend="i"> A qui luy-donneroit son cœur.</l><l rend="i">Mais on a beau prescher, qui n’a cœur de bien faire,</l><l rend="i">De tout ce qu’on luy dit il ne profite guére.</l></lg></quote><p>Vous avez bien la mine d’estre toûjours dans le cœur, ce que vous estes dans vostre Anagramme, c’est à dire, <hi rend="i">Libre d’amour</hi>, à moins que l’Amour luy-mesme, qui m’a réduit sous vos Loix, ne vous fasse changer de nature.</p><quote><lg><l rend="i"> Je le reconnois tout-puissant.</l><l rend="i"> S’il vouloit s’en donner la peine,</l><l rend="i"> Il pourroit bien dans un instant</l><l rend="i"> Changer en amour vostre haine,</l><l rend="i">Et nous lier enfin dans une mesme chaîne,</l><l rend="i"> Où les mesmes desirs</l><l rend="i"> Feroient tous nos plaisirs.</l></lg></quote><p>Que je serois heureux, si je pouvois voir cette métamorphose ! Je benirois mille fois le jour que je devins amoureux, &amp; je ne me soviendrois guére alors de tous les maux que vous m’avez faits.</p><quote><lg><l rend="i"> Lors que dans l’amoureux Empire</l><l rend="i">On ressent l’un pour l’autre une mesme langueur,</l><l rend="i"> Un petit moment de douceur</l><l rend="i"> Peut consoler d’un long martire.</l></lg></quote><p>Mais ce n’est pas à moy de vous donner des leçons sur la maniere d’aimer, vous qui me l’avez apprise, &amp; sans qui je n’aurois jamais pû comprendre ce que c’est. Ne dévriez-vous pas voir si, apres m’avoir donné les principes de cet Art, je sçaurois bien les mettre en pratique ?</p><quote><lg><l rend="i">Tout Ecolier que je puis estre,</l><l rend="i">Et qui semble ne sçavoir rien,</l><l rend="i">Je m’en acquiterois si bien,</l><l rend="i">Que l’on me prendroit pour un Maître.</l></lg></quote><p>Il me semble que je vous voy rire là-dessus à vostre maniere, vous sçavez bien comment, <hi rend="i">hi, hi</hi>, &amp; que vous dites avec cela, <hi rend="i">il n’y a pas moyen.</hi> Mademoiselle nostre Brune, avec sa petite Chienne entre ses jambes, en fait autant, &amp; je ne sçay laquelle rit le plus fort de vous deux.</p><quote><lg><l rend="i">Mais riez tant qu’il vous plaira,</l><l rend="i">Riez de tout vostre courage ;</l><l rend="i">Par ma foy, si j’en estois là,</l><l rend="i">Vous ririez encor davantage.</l></lg></quote><p>Vous m’avez demandé dequoy vous divertir à la Campagne. Voyez si je pouvois choisir un sujet plus drôle que celuy qui compose cette Lettre. Je vous envoye encor avec cela quelques Pieces nouvelles, en attendant que je vous envoye le Mercure Galant, que vous prenez tant de plaisir à lire. Ce sera pour la premiere fois que je vous écriray. Cependant j’attens de vos nouvelles, comme vous m’avez fait espérer. Il me va furieusement ennuyer ; ne me faites languir que le moins que vous pourrez, je vous en prie. Quand on connoist un Amant aussi tendre &amp; aussi passionné que je le suis, il me semble qu’il mérite bien qu’on le conserve, on n’en trouve pas toûjours de mesme. J’ay déja de grands soins pour vous ; mais si vous aviez pour moy de si beaux sentimens, je vous conserverois plus que la prunelle de mes yeux ; je n’en aurois jamais assez pour vous voir, enfin je n’en aurois que pour vous. Je suis vostre &amp;c.</p><p><hi rend="sc">Diereville</hi>, <hi rend="i">du Pontlevesque.</hi></p></quote></div>