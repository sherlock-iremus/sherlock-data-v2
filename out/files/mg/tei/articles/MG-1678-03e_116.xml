<?xml version="1.0" encoding="UTF-8"?><div xmlns="http://www.tei-c.org/ns/1.0" type="article" xml:id="MG-1678-03e_116" resp="mercure"><head>Lettre XIV</head><bibl><title>Extraordinaire du Mercure galant</title>, quartier de janvier 1678 (tome I), p. 116-119.</bibl><quote rend="border"><label rend="center">Lettre XIV.</label><p rend="i">À Moulins. </p><p>TOute la France vous est obligée, Monsieur, de l’honneur que vous luy faites dans les Païs Etrangers. Les glorieuses &amp; presque incroyables Conquestes de nostre Invincible Monarque ont forcé les Nations les plus envieuses de nostres gloire, d’avoüer que rien ne peut égaler la bravoure de nos François ; mais vostre Mercure leur apprenant en détail les actions de valeur &amp; de conduite de nos Braves, leur fait remarquer combien nostre France est fertile en Héros. Ils y voyent avec étonnement que les belles Lettres n’y fleurissent pas moins que les Armes, &amp; que Mars &amp; les Muses y sont d’une si parfaite intelligence, que la plûpart de nos Guerriers se servent également bien de l’Epée &amp; de la Plume, &amp; que de la mesme main qu’ils rompent les Escadrons &amp; forcent les Villes des Ennemis, ils écrivent des Billets aussi tendres &amp; des Vers aussi galants, que s’ils avoient employé toute leur vie à ces sortes de galanteries. J’ay veu avec plaisir combien à Rome les honnestes Gens qui aimant nostre Langue &amp; la gloire de nostre Nation, estiment vostre Mercure ; &amp; j’ay appris avec une joye extréme, en arrivant en Provence, que vous n’avez pas travaillé pour des Ingrats, qu’on vous rendoit justice, &amp; que vous Lettres avoient une approbation generale de tout ce qu’il y a de Gens d’esprit. Quoy que je sois bien éloigné d’estre de ce nombre, je ne laisse pas de prendre part au plaisir que vous leur donnez. À mon arrivée à Lyon j’ay devoré les derniers Tomes que je n’avois pas veus. Si j’avois pû les lire plus-tost je vous aurois envoyé une Explication de vostre grande Enigme, que j’ay crû estre <hi rend="i">la Grammaire</hi>. Elle ne seroit plus de saison, &amp; dans quelques jours vostre second Tome m’aprendra le veritable Mot. Je crois avoir trouvé celuy de la petite.</p><lg><l><space/>Pour vous en dire ma pensée,</l><l>Jamais la Girouette en lieux bas n’est placée,</l><l><space/>Son Corps se meut au moindre vent,</l><l>Elle tourne les yeux du Couchant au Levant ;</l><l>Enfin quoy qu’ïnsensible elle est aussi légere</l><l><space/>Que mon infidelle Bergere.</l></lg><p>S’il se passe quelque chose de nouveau à Bourbon, où je dois me rendre dés que la belle Saison y amenera les Malades, je vous en feray part ; car pour ne vous estre pas connu, je n’en suis pas moins vostre, &amp;c.</p></quote></div>